% chapters/chapter02.tex
\chapter{Si sta facendo sera}

Caterina è impegnata nei preparativi per il suo volo transoceanico, con cui spargerà dieci quintali di CO$_2$ nell'atmosfera. Giovanni, ignaro di tanta minaccia per la biosfera, attende con Ipparchia in prossimità del supermercato. La sua impronta di carbonio è bassa per necessità, non per scelta. Vive nell'ex convitto, senza i comfort di un'abitazione urbanizzata, e produrre più CO$_2$ di quella che espira è quasi impossibile.

\par\medskip
Ipparchia è seduta sotto una quercia vicino all’uscita sul retro, la \emph{dumpster zone}. Da un momento all’altro i commessi usciranno per le pulizie: quello sarà il segnale. Giovanni avanzerà con calma, pronto a contrattare qualche prodotto in scadenza per sé e per Ipparchia. Il turnover del personale è serrato ma per fortuna tra loro si passano parola, e quando qualcuno lascia il posto, il suo rimpiazzo conosce già Giovanni e Ipparchia.

\begin{center}
  \includegraphics[width=.9\linewidth]{media/dumper_zone.png}
\end{center}

La porta si apre: Ipparchia, attenta, capta il segnale e si fa avanti. Giovanni le fa un cenno, ma non si muove subito: vuole essere ben accetto. La prima regola, diceva sempre sua madre, è la buona educazione. E lui non lo dimentica. Quando la ragazza del supermercato lo chiama, Giovanni ricambia con un sorriso. Lei rientra, e dopo poco esce ancora con un cartone non troppo pesante a giudicare dalla nonchalance con cui lo destreggia.

\par\medskip
Lo appoggia al pianerottolo delle scale di servizio. Poi lo guarda e gli fa un cenno di richiamo. Ipparchia tira Giovanni, e con passo tranquillo ma deciso si dirigono verso di lei. È un equilibrio delicato. Se corresse potrebbe sembrare disperato o peggio spaventarla. Se andasse troppo piano sarebbe una mancanza di rispetto per il suo tempo. Lei sta lavorando, quindi serve moderazione, come diceva sempre sua mamma. Non troppo, né troppo poco, moderazione. Lei lo aspetta mentre si avvicina.

\par\medskip
Accende una sigaretta. I polmoni ne soffrono, ma è ancora tanto giovane e finge che non le faccia davvero male.

\par\medskip
«Ciao Giò, ciao bella!»

\par\medskip
Ipparchia accetta la carezza e ricambia il saluto ricevuto.

\par\medskip
«Ti fa male fumare», le dice sorridendo, talmente gentilmente che lei non sbuffa e spegne la sigaretta.

\par\medskip
«Torno dentro!»

\par\medskip
«Grazie, prendo il pacco!»

\par\medskip
Adesso deve portare il pacco al convitto. La strada non è tanta, ma per Giovanni ricordarla a memoria è comunque sfidante. Nella mente ha catalogato strade, stradelli, edifici alberi e piante.

\par\medskip
Questa è la mappa che Giovanni ha nel cervello:

\begin{center}
  \includegraphics[width=.82\linewidth]{"media/mappa di odori.png"}
\end{center}

fatta di odori, superfici, distanze misurate a passi e colpi di bastone.

\par\medskip
La vegetazione cresce rapidamente, l’edera inghiotte metri di strada ogni mese, i rami delle siepi invadono i marciapiedi.

\par\medskip
La mappa va aggiornata di continuo: dove la memoria vacilla, ci sono il fiuto e gli occhi di Ipparchia, che anche se in parte daltonici, qualcosa vedono.

\par\medskip
Ipparchia è al suo fianco da quando Giovanni è diventato un senza fissa dimora. Anche lei vagava sola e il loro incontro sarebbe stato degno di una nota nei rotocalchi se qualche giornalista lo avesse testimoniato. Ma questa è la vita di strada, capita di tutto, ma nessuno se ne cura. Ipparchia non lo tradirebbe mai, i suoi sentimenti sono a senso unico. Un fagiano gli taglia la strada. Giovanni sente solo un fruscio veloce dell’erba e in un attimo è solo e non sa se la mappa che ha nella mente sarà sufficiente per ritrovare Ipparchia.

\par\medskip
Il silenzio si stende, pesante, tra le erbacce. Giovanni ascolta il suo stesso respiro, poi si rimette in cammino.
